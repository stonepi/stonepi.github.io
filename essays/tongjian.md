---
layout: page
permalink: /essays/tongjian/index.html
title: Tongjian
---

# 讀資治通鑑筆記

> 2018年在日本時閒暇讀《資治通鑒》及《史記》，間有所疑，隨文記之。略錄數條以存其梗概耳。
> 
> 皮石，2024年1月27日

---

周紀一
周威烈王二十三年

1. **「初命晉大夫魏斯、趙籍、韓虔為諸侯。」**<br>
據索隱引竹書系年及世本，韓景侯名處。驫羌鐘銘作「韓宗徹」。按徹(thiat)字从鬲从攴，或加虍為聲符，作从鬳从攴。後世誤作虔或處。

2. **「胡注：韓康子，…之孫虔也。」**<br>
前云命韓虔為諸侯，此復言韓康子名虔，誤。據索隱韓康子名虎。

3. **「汾水可以灌安邑，洚水可以灌平陽也」**<br>
《戰國策•秦四》、《韓非子•難三》篇、《史記•魏世家》、《晉語》韋昭注、《元和志》、《資治通鑒》並作「汾水可以灌安邑，絳水可以灌平陽」。《梁書•韋睿傳》：「吾聞汾水可以灌平陽，絳水可以灌安邑。」《樂史》、《太平寰宇記》、朱謀 《水經注箋》、吳琯、項絪、黃晟、全祖望、趙一清、董祐誠、楊守敬諸人所校《水經注》，皆與《睿傳》同。<br>石案史圖集，安邑今運城市東，臨涑川。汾水蓋涑川之誤。平陽今臨汾縣西北，臨汾水。洚水蓋汾水之誤。

4. **「以樂羊伐中山，克之，以封其子擊。」**<br>
戰國策趙策一「魏借道伐中山」條：魏文侯借道於趙攻中山。趙侯將不許。趙利曰：「過矣。魏攻中山而不能取，則魏必罷，罷則趙重。魏拔中山，必不能越趙而有中山矣。是用兵者，魏也；而得地者，趙也。君不如許之，許之大勸，彼將知矣利之也，必輟。君不如借之道，而示之不得已。」<br>石按趙滅中山在武靈王時，去魏文侯百餘年。此事前人疑之。見容齋續筆卷四「中山宜陽」條。
